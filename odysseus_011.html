<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Překladatelův doslov">
    <meta name="apple-mobile-web-app-capable" content="yes">
    <title>Překladatelův doslov</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="James Joyce: Odysseus">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Odysseus">
    <meta property="og:title" content="Odysseus">
    <meta property="og:type" content="book">
    <meta property="og:book:author" content="James Joyce">
    <meta property="twitter:title" content="James Joyce: Odysseus">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./odysseus_009.html">
    <link rel="next" href="./odysseus_012.html">
    <meta name="nb-order" content="4">
    <link rel="self" href="odysseus_011.html">
    <meta name="nb-identifier" content="joyce-odysseus-94e0066">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2247" data-nb-chars="16126">
    <nav role="doc-toc">
      <ul class="plain section">
        <li><a href="odysseus_005.html">I</a></li>
        <li><a href="odysseus_007.html">II</a></li>
        <li><a href="odysseus_009.html">III</a></li>
        <li><a href="odysseus_011.html">Překladatelův doslov</a></li>
        <li><a href="odysseus_012.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./odysseus_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="20"><span class="idea" data-nb-ref-number="1" id="idea1" data-nb-words="2" data-nb-chars="20">Překladatelův doslov</span></h1>
        <section>
          <p class="chunk" data-nb-ref-number="2" data-nb-words="76" data-nb-chars="484"><span class="idea" data-nb-ref-number="2" id="idea2" data-nb-words="76" data-nb-chars="484">Odyssea <em>psal Joyce celkem sedm let ve&nbsp;třech městech, vydal ho&nbsp;r. 1922 v&nbsp;Paříži, několikrát byl časopisecký i&nbsp;knižní tisk potlačen, teprve po&nbsp;nálezu amerického soudce Johna M. Woolseyho byl v&nbsp;r. 1933 shledán nezávadným. Zárodečný náčrt</em> Odyssea <em>vznikl už&nbsp;r. 1906 v&nbsp;Římě; tam se&nbsp;Joyce doslechl o&nbsp;jistém Dubliňanu Hunterovi, klamaném ženou; ten se&nbsp;mu&nbsp;stal symbolem samotáře a&nbsp;tuláka, v&nbsp;původní traspozici homérského mýtu za&nbsp;první světové války přerostlým v&nbsp;swiftovsko-sternovskou parodii.</em></span></p>
          <p class="chunk" data-nb-ref-number="3" data-nb-words="98" data-nb-chars="738"><span class="idea" data-nb-ref-number="3" id="idea3" data-nb-words="98" data-nb-chars="738"><em>Formálně lze v</em> Odysseovi <em>spatřovat moderní obměnu středověkého trivia, tj. logiky, rétoriky, gramatiky. Trojí zdroj Joyceovy inspirace bylo snad anglické estetické hnutí konce 19. století, moderní evropské drama a&nbsp;scholastická tradice, pěstovaná v&nbsp;jezuitských školách. Podrobnou a&nbsp;hutnou evokací Dublinu v&nbsp;jeho třech složkách: národní, náboženské a&nbsp;jazykové, volbou slov i&nbsp;kříšením vzpomínek autor vědomě vytvářel estetické</em> <em>povědomí národa, z&nbsp;jednotlivin doby pak nadčasový mýtus. Přední místo v&nbsp;Štěpánově vzpouře proti autoritě zaujímá vědomí svatokupectví páchaného Irskem, k&nbsp;tomu pak přistupuje neméně palčivé vědomí zrady na&nbsp;populárním protianglicky zaměřeném politikovi Pamellovi, kterou je&nbsp;osudně poznamenána novější irská historie.</em></span></p>
          <p class="chunk" data-nb-ref-number="4" data-nb-words="147" data-nb-chars="1067"><span class="idea" data-nb-ref-number="4" id="idea4" data-nb-words="147" data-nb-chars="1067"><em>Složení Joyceova</em> Odyssea <em>zhruba odpovídá trojdílnosti Homérovy</em> Odysseje <em>s</em> <em>třemi hlavními postavami: Telemachem – Štěpánem, Odysseem – Bloomem, Penelopou – Molly, a&nbsp;s&nbsp;trojím dějem. První tři epizody románu odpovídají původní homérské Telemachii. Dvanáct dalších epizod podle</em> Odysseje <em>pak rozvíjí ústřední příběh až&nbsp;po&nbsp;bakchanále u&nbsp;Belly Cohenové. Závěr Nostos, tj. Návrat, pak souběžně se&nbsp;začátkem tvoří zase tři epizody. Jednotlivé epizody nesledují ovšem vždy homérské pořadí, zasahují do&nbsp;nich jiné zřetele i&nbsp;obdoby, homérské předloze celkem odpovídá Telemachovo hledání otce. Bloomova podobnost s&nbsp;Homérovým velezkusilým Ithačanem tkví v&nbsp;jeho světoběžnictví, hybnosti i&nbsp;podnikavosti. Podle přiléhavé charakteristiky R. P. Blackmura je&nbsp;Bloom Jeden každý ve&nbsp;vyhnanství a&nbsp;vyhnanství v&nbsp;Jednomkaždém. Jak jsem do&nbsp;tohoto mnohotvárného i&nbsp;mnohovrstevného díla postupně vnikal, zjišťoval jsem, že&nbsp;i&nbsp;leckteré jiné joyceovské postavy mají homérské rysy; např. jak Tur Mulligan, tak Bivoj Boylan odpovídá homérskému nápadníku Antinoovi, Gerty McDowellová zas připomíná Nausikau.</em></span></p>
          <p class="chunk" data-nb-ref-number="5" data-nb-words="100" data-nb-chars="761"><span class="idea" data-nb-ref-number="5" id="idea5" data-nb-words="100" data-nb-chars="761"><em>Že Joyce obdařil některé postavy románu, zejména Blooma a&nbsp;Molly, rysy skutečných osob z&nbsp;Dublinu i&nbsp;Terstu, je&nbsp;všeobecně známo. Kritikům čtyř slovanských překladů neušel dvojznačný ráz prostředí, smíšený z&nbsp;prvků irských i&nbsp;rakousko-uherských, jak je&nbsp;autor poznal v&nbsp;Terstu. Polskému kritikovi G. Synkovi připomněla intelektuálská aura diskusí v&nbsp;dublinských redakcích a&nbsp;knihovnách cynické i&nbsp;blazeované ovzduší krakovského prvního desetiletí. V&nbsp;zevšeobecnění společných rysů irsko-slovanských nejdále zašel kritik charvátského překladu I. Vidan: podle něho epizoda Kyklopa v&nbsp;Kiemanově hostinci připomene čtenářům nekonečné švejkovské šplechty v&nbsp;obdobných putykách habsburské střední Evropy. Podobné soudy se&nbsp;najdou v&nbsp;kritikách poválečného maďarského překladu</em> Odyssea.</span></p>
          <p class="chunk" data-nb-ref-number="6" data-nb-words="45" data-nb-chars="322"><span class="idea" data-nb-ref-number="6" id="idea6" data-nb-words="45" data-nb-chars="322"><em>Joyceovo drastické míšení jazykových stylů i&nbsp;samotných jazyků ústí v&nbsp;zrelativnění jazykové funkce slova, ba&nbsp;v&nbsp;parodii. Joyceův vědomě synkretický styl neslouží pojmenování známé skutečnosti, od&nbsp;aktuálního míří k&nbsp;archetypickému a&nbsp;mytickému. Nejde o&nbsp;podstatu pohybu, formy, zvuku a&nbsp;rytmu, nýbrž o&nbsp;intenzivní znázornění jevů.</em></span></p>
          <p class="chunk" data-nb-ref-number="7" data-nb-words="85" data-nb-chars="660"><span class="idea" data-nb-ref-number="7" id="idea7" data-nb-words="85" data-nb-chars="660"><em>Umělecká forma Joyceova</em> Odyssea, <em>v</em> <em>němž podle autora není minulost ani budoucnost, všechno tam plyne ve&nbsp;věcné přítomnosti, bývá charakterizována jako kronika, román, drama, epos, satira, parodie, suma. Jeden z&nbsp;prvních amerických kritiků zjišťoval v</em> Odysseovi <em>trojí složku: symbolické vyprávění</em> Odysseje, <em>duchovní plány</em> Božské komedie, <em>posléze Hamletův psychologický problém. Podle něho Homér poskytl Joyceovi zápletku, Dante prostředí a&nbsp;Shakespeare motivaci. Rozmanitá pojetí</em> Odyssea <em>nacházíme u&nbsp;mnoha jiných joyceovců, pojetí zaměřená k&nbsp;scholastickým, racionalistickým, rouhavým a&nbsp;jiným prvkům. Zvláštní kapitolu tvoří bádání o&nbsp;scholastických prvcích</em> Odyssea.</span></p>
          <p class="chunk" data-nb-ref-number="8" data-nb-words="98" data-nb-chars="738"><span class="idea" data-nb-ref-number="8" id="idea8" data-nb-words="98" data-nb-chars="738"><em>I</em> <em>někteří freudovci vykládají román věcně a&nbsp;střízlivě. Za&nbsp;zmínku stojí, že&nbsp;Joyce sám měl k&nbsp;psychoanalytické teorii a&nbsp;praxi vážné výhrady, Jungovu nabídku psychoanalytického vyšetření zdvořile odmítl. Freudovsky orientovanému F. J. Hoffmannovi je</em> Odysseus <em>epickou skladbou v&nbsp;renesančním stylu, projevem kdejakých rétorických oblastí a&nbsp;snůškou všeliké učenosti. Ve&nbsp;studii</em> Infroyce <em>nepokládá ovšem</em> Odyssea <em>za dokument nevědomí. Vidí v&nbsp;něm krajně zindividualizované objektivní plynulé vyprávění, s&nbsp;pevnou dějovou kostrou, v&nbsp;rozmanitých literárních polohách, od&nbsp;tradiční až&nbsp;po&nbsp;nevědomou. Opustiv běžná pravidla ustáleného vyprávění, uchýlil se&nbsp;Joyce k&nbsp;důmyslným náznakům. Souvislost vyprávění se&nbsp;v&nbsp;čtenářově povědomí udržuje opakováním motivů.</em></span></p>
          <p class="chunk" data-nb-ref-number="9" data-nb-words="102" data-nb-chars="739"><span class="idea" data-nb-ref-number="9" id="idea9" data-nb-words="102" data-nb-chars="739"><em>Spolu se&nbsp;svými současníky (jako je&nbsp;Marcel Proust, Hermann Broch, Robert Musil, Thomas Mann, Igor Stravinski, Pablo Picasso) patří James Joyce podle německého komparatisty D. R. Hockeho k&nbsp;moderním alexandrincům, k&nbsp;manýristickým eklektikům, jimž je&nbsp;svět kaleidoskopem dějin všech stylů. Bloom ztělesňuje obecně lidskou povahu, která zakouší plynulé stavy vědomí v&nbsp;jakémsi asociativním opojení, ovládaném metodickým sepětím, jehož ráz ukazuje svým původem na&nbsp;introspekční techniku. Na&nbsp;myšlenku, že&nbsp;Joyceův</em> Odysseus <em>se svým dublinským labyrintem je&nbsp;jako podobenství lidského života a&nbsp;jako symbol nevědomí vybudován podle mýtu Thésea – Ariadny – Daedala, navazuje v&nbsp;své polemicky zahrocené joyceovské studii polská badatelka A. Tatarkiewiczová.</em></span></p>
          <p class="chunk" data-nb-ref-number="10" data-nb-words="90" data-nb-chars="606"><span class="idea" data-nb-ref-number="10" id="idea10" data-nb-words="90" data-nb-chars="606"><em>V</em> <em>dopise terstskému příteli a&nbsp;překladateli Carlu Linatimu charakterizoval Joyce</em> Odyssea <em>jako epos dvojího národa, jako cyklus lidského těla, jako drobný příběh (storiella) jednoho dne a&nbsp;zároveň jako encyklopedii. Měl v&nbsp;úmyslu transponovat mýtus sub specie naší doby. Každé dobrodružství (tj. každá hodina, každý orgán, každé umění) se&nbsp;splétá a&nbsp;prolíná a&nbsp;vytváří si&nbsp;vlastní techniku. Zajímavé srovnání jsem našel u&nbsp;jedné švýcarské badatelky: „Jako Paul Klee maloval a&nbsp;kreslil, co&nbsp;je&nbsp;duševně neuchopitelné, tak šlo u&nbsp;Joyce o&nbsp;nové zeslyšitelnění nekonečně bohaté a&nbsp;složité stupnice bytí vnějšího i&nbsp;vnitřního.“</em></span></p>
          <p class="chunk" data-nb-ref-number="11" data-nb-words="109" data-nb-chars="736"><span class="idea" data-nb-ref-number="11" id="idea11" data-nb-words="109" data-nb-chars="736"><em>Z</em> <em>rozmanitých filiací s&nbsp;příbuznými slovesnými tvůrci zvlášť bych zdůraznil Joyceovu literární souvislost s&nbsp;Flaubertem, objevitelem všednosti jakožto protikladu romantična. Všednost zabíjí Emu Bovaryovou. Flaubert byl tak posedlý všedností, že&nbsp;přikládal velký význam předmětům, až&nbsp;nakonec v</em> Bouvardu a&nbsp;Pécuchetovi <em>neposuzoval člověka jako hrdinu, ale jako předmět. Od&nbsp;Flauberta pak vede přímá cesta k&nbsp;Joyceovi: z&nbsp;všednosti jako kladné hodnoty vytváří Joyce epos. Je&nbsp;to&nbsp;patrné na&nbsp;struktuře</em> Odyssea: <em>děj je&nbsp;omezen na&nbsp;jediný den, libovolný den v&nbsp;životě libovolného člověka, den, kdy se&nbsp;Bloomovi přihodí, co&nbsp;se&nbsp;může přihodit komukoli. K&nbsp;tomu pak jako dějová armatura přistupuje</em> – <em>podobně jako u&nbsp;Marcela Prousta</em> <em>– pokus o&nbsp;plánované vyprávění.</em></span></p>
          <p class="chunk" data-nb-ref-number="12" data-nb-words="231" data-nb-chars="1653"><span class="idea" data-nb-ref-number="12" id="idea12" data-nb-words="231" data-nb-chars="1653"><em>Pochopit autorský záměr</em> Odyssea <em>mi pomohl výklad anglického avantgardního prozaika Philipa Toynbeeho, opřený o&nbsp;svědectví samotného Joyce. V</em> Odysseovi <em>si autor stanovil čtverý úkol: smířit a&nbsp;spojit metodu naturalismu a&nbsp;symbolismu, filozoficky vzato rozřešit dávný problém jednotlivin a&nbsp;obecnin, psychologicky vzato najít vztah soudobé jednotlivcovy mysli ke&nbsp;kolektivní prvopočáteční mysli plemen. K&nbsp;tomu přistupuje autorova snaha o&nbsp;stereoskopický pohled. Vžíval se&nbsp;do&nbsp;trojí rozdílné mysli a&nbsp;skrze ni&nbsp;podával složité členění skutečnosti, z&nbsp;čehož mu&nbsp;vyplynulo použití různých jazyků pro různé postavy a&nbsp;situace. Do&nbsp;románu zaváděl cosi blízkého formální hudební stavbě. Posléze se&nbsp;pokusil realisticky znázornit zvláštní, ničím nevázaný průběh lidského vědomí. Přísným požadavkům společensky i&nbsp;dobově determinovaného naturalismu vyhovuje velká část děje, zvlášť v&nbsp;pohřebním výjevu nabývá román básnické celistvosti i&nbsp;nutnosti. Parodie, jimiž je&nbsp;vyplněna nemocniční epizoda Héliův skot, neomezuje se&nbsp;jen na&nbsp;tuto epizodu parodií, ve&nbsp;skutečnosti je&nbsp;vlastně celý</em> Odysseus <em>napsán v&nbsp;jazyce zpola parodickém. V&nbsp;tom ohledu má&nbsp;mimochodem blízko k&nbsp;pozdnímu Thomasu Mannovi; v&nbsp;eseji</em> Jak jsem psal doktora Fausta <em>Mann tuto spřízněnost volbou sám přiznal: „Já znám ze&nbsp;stylů vlastně už&nbsp;jenom parodii. V&nbsp;tom jsem blízký Joyceovi.“ Komparatistovi J. J. Mayouxovi, který shledává u&nbsp;Joyce obdoby se&nbsp;současným dadaismem a&nbsp;surrealismem, je</em> Odysseus <em>nehoráznou parodií v&nbsp;humanistické tradici, totiž v&nbsp;tradici erasmovské, rabelaisovské, sternovské. Nápadné sternovské noty si&nbsp;všimli mnozí joyceovci, stejně jako jim neušly výrazné stopy jiného dublinského rodáka Jonathana Swifta.</em></span></p>
          <p class="chunk" data-nb-ref-number="13" data-nb-words="42" data-nb-chars="299"><span class="idea" data-nb-ref-number="13" id="idea13" data-nb-words="42" data-nb-chars="299"><em>Existují práce o&nbsp;historických kořenech Joyceova díla, týkající se&nbsp;manichejství i&nbsp;démoničnosti. Zdůrazňuje se&nbsp;jeho rouhání i&nbsp;burleska ritu: Štěpán vstupuje do&nbsp;bordelu za&nbsp;zpěvu velikonočního introitu, v&nbsp;Kirkině epizodě se&nbsp;ozve parodie mariánské litanie, v&nbsp;Kyklopově epizodě zas parodie mešního obřadu.</em></span></p>
          <p class="chunk" data-nb-ref-number="14" data-nb-words="113" data-nb-chars="834"><span class="idea" data-nb-ref-number="14" id="idea14" data-nb-words="113" data-nb-chars="834"><em>Irští znalci podivně zkomoleného, zatuchlého, duchovně ochrnutého maloměšťanského křesťanství, v&nbsp;němž Joyce v&nbsp;Dublině vyrůstal a&nbsp;proti němuž se&nbsp;mladicky bouřil, zdůrazňují, že&nbsp;přes všechnu dublinsky farskou, vulgární podobu nepřestala mu&nbsp;být církev pravoplatnou dědičkou dvaceti století autority a&nbsp;zbožné úcty, z&nbsp;jejíchž intelektuálních hranic se&nbsp;nikdy zcela nevymanil. Jeho zaujetí pro symboly, cykly a&nbsp;korespondence nemá nic společného s&nbsp;pouhým estetickým zájmem, jaký se&nbsp;někdy projevuje u&nbsp;protestantů; liturgie se&nbsp;svou symbolikou a&nbsp;doslovností mešních úkonů je&nbsp;mu&nbsp;vždy znovu obnovovanou obětí, vždy znovu proměňovaným chlebem a&nbsp;vínem. Jeden z&nbsp;Joyceových apologetických kritiků dokonce z&nbsp;řeckých pojmů metempsychózy a&nbsp;stoické palingeneze neboli znovuzrození usuzuje na&nbsp;další možné filozofické kořeny Joyceova nepravověrného myšlení.</em></span></p>
          <p class="chunk" data-nb-ref-number="15" data-nb-words="66" data-nb-chars="451"><span class="idea" data-nb-ref-number="15" id="idea15" data-nb-words="66" data-nb-chars="451"><em>A ještě krátce o&nbsp;jedné barvité složce Joyceova</em> Odyssea, <em>v</em> <em>níž se&nbsp;odráží tradice irského církevního, politického i&nbsp;advokátského řečnictví. V&nbsp;Eolově epizodě jsou jako v&nbsp;nějaké příručce pro adepty řečnictví sestaveny řečnické typy do&nbsp;úplného lexikonu figur a&nbsp;tropů. Zároveň slouží tato epizoda za&nbsp;obraz zkostnatělosti Dublinu r. 1904, ustrnulého v&nbsp;duchovní poloze vzdělané irské společnosti 18. století, jejímž jazykem i&nbsp;stylem se&nbsp;anachronicky vyjadřuje.</em></span></p>
          <p class="chunk" data-nb-ref-number="16" data-nb-words="101" data-nb-chars="813"><span class="idea" data-nb-ref-number="16" id="idea16" data-nb-words="101" data-nb-chars="813"><em>Od knižního vydání Joyceova</em> Odyssea <em>uplynulo dobrých padesát let. Jak pohoršovalo mnohé čtenáře, dohadoval jsem se&nbsp;z&nbsp;reakcí kritiků. Některé zarážela</em> Odysseova <em>karamazovská neevropskost, anarchičnost, jiní srovnávali Joyceovo tragické veselí s&nbsp;nietzscheovskou notou; H. G. Wellse</em> <em>pohoršovala Joyceova swiftovská „posedlost kloakou“; naproti tomu T. S. Eliot ocenil přímo vědeckou neosobitost</em> Odyssea <em>a</em> <em>znovu po&nbsp;Valerym Larbaudovi novátorství metody, založené na&nbsp;paralelismu s&nbsp;Homérovou Odysseou. Recenzentovi</em> New Statesmanu_, představiteli esejistické kritiky, jevil se&nbsp;Joyce jako mistr všech stylů, ale žádný stylista,_ Odyssea _označil za_ Tristrama Shandyho, _napsaného gulliverovským Brobdingnačanem; recenzent_ Times Literary Supplement _shledával dokonce nápadnou podobnost Joyceovy knihy s&nbsp;prózou šílenců._</span></p>
          <p class="chunk" data-nb-ref-number="17" data-nb-words="63" data-nb-chars="414"><span class="idea" data-nb-ref-number="17" id="idea17" data-nb-words="63" data-nb-chars="414"><em>Když</em> Odysseus <em>v r. 1922 vyšel a&nbsp;byl v&nbsp;Americe a&nbsp;v&nbsp;Anglii potlačen, stal se&nbsp;pro mnohé čtenáře pouhou senzací. Za&nbsp;padesát uplynulých let</em>, <em>kdy vycházely knihy mnohem drastičtější a&nbsp;syrovější (četné z&nbsp;nich dnes polozapomenuté), oceňuje čtenář jiné kvality Joyceova díla: především formální experimentátorství, zvlášť patrné na&nbsp;využití proudu vědomí jako tvůrčí metody, a&nbsp;teprve v&nbsp;druhé řadě popření konvenčních zábran.</em></span></p>
          <p class="chunk" data-nb-ref-number="18" data-nb-words="44" data-nb-chars="363"><span class="idea" data-nb-ref-number="18" id="idea18" data-nb-words="44" data-nb-chars="363"><em>Historický význam Joyceova umění: jeho tématické objevitelství, plodné formální experimentování, modernost senzibility, stylistickou vynalézavost a&nbsp;výrazovou ekvilibristiku, jedním slovem podněty, které próze 20. století přineslo Joyceovo dílo, šťastně shrnul polský překladatel Maciej Slomczynski výrokem: „V jediném díle tu&nbsp;počíná a&nbsp;vrcholí umění nového druhu.“</em></span></p>
          <p class="chunk" data-nb-ref-number="19" data-nb-words="226" data-nb-chars="1484"><span class="idea" data-nb-ref-number="19" id="idea19" data-nb-words="226" data-nb-chars="1484"><em>Závěrem několik slov k&nbsp;mému překladu. První podnět k&nbsp;němu mi&nbsp;dal studijní zájezd do&nbsp;Irska v&nbsp;r. 1926. Po&nbsp;návratu jsem si&nbsp;v&nbsp;cizojazyčném knihkupectví pana Pommereta ve&nbsp;Veleslavínově ulici koupil výtisk 8. pařížského vydání</em> Odyssea. <em>V</em> <em>Irsku jsem pak pobyl ještě třikrát, sám i&nbsp;s&nbsp;jinými joyceovci putoval (jako na&nbsp;nějaké křížové cestě) po&nbsp;místech, o&nbsp;nichž, je&nbsp;v</em> Odysseovi <em>řeč, mluvil s&nbsp;některými pamětníky, byli mezi nimi také dva Joyceovi spolužáci. V&nbsp;dalších letech jsem pak začal shromažďovat joyceovský materiál. Teprve po&nbsp;průpravných pracích na&nbsp;překladech Swifta, Sterna, Carrolla a&nbsp;irských povídek jsem přikročil k&nbsp;soustavnému studiu joyceovské literatury v&nbsp;našich i&nbsp;v&nbsp;cizích knihovnách (Londýn, Dublin, Paříž, Curych, Terst). Posléze jsem se&nbsp;pustil do&nbsp;práce na&nbsp;překladu. Kromě životopisů, komentářů, kritických pojednání, konkordancí jsem přihlížel pro srovnání asi k&nbsp;tuctu dostupných překladů. Mezi nimi byl také první český překlad z&nbsp;r. 1930, v&nbsp;pořadí třetí po&nbsp;německém a&nbsp;francouzském, pořízený Ladislavem Vymětalem a&nbsp;Jarmilou Fastrovou. Je&nbsp;to&nbsp;překlad záslužný a&nbsp;průkopnický, místy šťastnou intuicí sice výstižný, ale dnešním požadavkům na&nbsp;překlad uměleckého díla a&nbsp;obsáhlým výsledkům joyceovského bádání přece jen vzdálený. Po&nbsp;něm následovaly další slovanské překlady v&nbsp;tomto pořadí: chorvátský od&nbsp;Zlatka Gorjana z&nbsp;r. 1957, slovinský od&nbsp;Janeze Gradišnika z&nbsp;r. 1967, polský od&nbsp;Macieje Slomczynského z&nbsp;r. 1969. Druhý maďarský poválečný překlad od&nbsp;Miklóse Szentkútyho je&nbsp;z&nbsp;r. 1974.</em></span></p>
          <p class="chunk" data-nb-ref-number="20" data-nb-words="64" data-nb-chars="491"><span class="idea" data-nb-ref-number="20" id="idea20" data-nb-words="64" data-nb-chars="491"><em>Při pročítání dosavadních překladů</em> Odyssea <em>mě zaujala rozmanitá řešení překladatelských problémů, jichž Joyceův styl skýtá nepřebernou hojnost. Text se&nbsp;hemží stylistickými ozdobami, jako jsou onomatopoje, aliterace, vnitřní rýmy a&nbsp;jiné hudební a&nbsp;rytmické prostředky, nemluvíc ani o&nbsp;calembourech, přeřeknutích, parodiích, zkomoleninách, patvarech. Jak bedlivě je&nbsp;třeba všímat si&nbsp;jich, aby se&nbsp;překlad neochudil, o&nbsp;tom svědčí epizoda Eolus s&nbsp;vyčerpávajícím katalogem ozdob klasického řečnictví.</em></span></p>
          <p class="chunk" data-nb-ref-number="21" data-nb-words="59" data-nb-chars="457"><span class="idea" data-nb-ref-number="21" id="idea21" data-nb-words="59" data-nb-chars="457"><em>Další problém je&nbsp;překlad, respektive nápodoba mluvících jmen. Namátkou uvedu aspoň několik příkladů: Štěpánova přezdívka Kinch, synonymicky používaná v&nbsp;dvojím významu, anglickém (děcko) a&nbsp;v&nbsp;gaelském (ostří nože). Dále Mulliganovo přízvisko Buck (Tur), zejména pak přízvisko Mollyina milence Blazes (Bivoj) Boylan. Dále jméno vítězného koně Zahodil (Throwaway), Helyho přízvisko Wisdom (Rozšafa), Kelleherovo Corny (Fňukal), jakož i&nbsp;Flynnovo Nosey (Čmuchal).</em></span></p>
          <p class="chunk" data-nb-ref-number="22" data-nb-words="88" data-nb-chars="618"><span class="idea" data-nb-ref-number="22" id="idea22" data-nb-words="88" data-nb-chars="618"><em>V epizodě Héliův skot, ve&nbsp;vybraných ukázkách anglické slovesnosti, naznačujících vývoj embrya, je&nbsp;hojně použito aliterací, počínajíc anglosaskými texty: before born babe bliss had (když se&nbsp;rodilo robě rozmarně vedlo sobě), až&nbsp;po&nbsp;pastiš à la&nbsp;de&nbsp;Quincey: all their moving moaning multitude, murderers of&nbsp;the sun (celá ta&nbsp;chumlavá, chroptivá chamraď chlemtačů slunce). Citově zabarvená aliterující epiteta, jako je&nbsp;dear dirty Dublin, jsou v&nbsp;překladu nahrazena jediným zdrobnělým epitetem: špinavoučký Dublin. Touto „věrností v&nbsp;nevěrnosti“ je&nbsp;překladatel, jak se&nbsp;skromně domnívá, bližší duchu díla než nějakou doslovností.</em></span></p>
          <p class="chunk" data-nb-ref-number="23" data-nb-words="59" data-nb-chars="416"><span class="idea" data-nb-ref-number="23" id="idea23" data-nb-words="59" data-nb-chars="416"><em>Překladatelské problémy obtížnější i&nbsp;zdánlivě snazší se&nbsp;vyskytují ve&nbsp;všech epizodách. Připomenu jen často citovaný monolog usínající paní Bloomové ze&nbsp;závěrečné epizody, bez zřetelného členění pokračující celých čtyřicet stran původního textu. Ve&nbsp;skutečnosti se&nbsp;i&nbsp;při chybějící interpunkci skládá ze&nbsp;sedmi vět. I&nbsp;tak tyto věty znamenají pro překladatele v&nbsp;pravém slova smyslu</em> pièce de&nbsp;résistance, <em>tedy vydatné sousto.</em></span></p>
          <p class="chunk" data-nb-ref-number="24" data-nb-words="57" data-nb-chars="406"><span class="idea" data-nb-ref-number="24" id="idea24" data-nb-words="57" data-nb-chars="406"><em>Tyto a&nbsp;desítky jiných problémů v&nbsp;Joyceově textu řešili slovanští překladatelé každý po&nbsp;svém. Jejich úsilí ocenila kritika uznale i&nbsp;s&nbsp;výhradami: za&nbsp;nejzdařilejší pokládá překlad polský a&nbsp;slovinský. Polský se&nbsp;dočkal v&nbsp;překladatelově zpracování pozoruhodné dramatizace a&nbsp;divadelních provedení na&nbsp;polských scénách i&nbsp;na&nbsp;festivalu v&nbsp;Benátkách. Slovinský překlad byl překladatelem upraven také jako školní vydání.</em></span></p>
          <p class="chunk" data-nb-ref-number="25" data-nb-words="79" data-nb-chars="537"><span class="idea" data-nb-ref-number="25" id="idea25" data-nb-words="79" data-nb-chars="537"><em>Závěrem připomínám, čím byl autor</em> Odyssea <em>svému bezděčnému curyšskému sousedovi z&nbsp;první války C. G. Jungovi. „Co jsem se&nbsp;napřemýšlel,“ píše Jung r. 1960 Herbertu Readovi, „o Joyceovi a&nbsp;Picassovi, mistrech fragmentování estetických obsahů a&nbsp;kupení geniálních trosek…</em> V&nbsp;Odysseovi <em>vplývá nekonečný, bezdechý svět trosek do&nbsp;skutečna, tj. do&nbsp;vesmíru neslýchaných vzdechů a&nbsp;nářků a&nbsp;neprolitých slz, neboť utrpení se&nbsp;samo zalklo a&nbsp;své estetické ‚hodnoty‘ začalo zjevovat nekonečné rumiště… Viděl jsem, jak se&nbsp;stejný proces odehrával u&nbsp;Picassa.“</em></span></p>
          <p class="chunk" data-nb-ref-number="26" data-nb-words="3" data-nb-chars="19"><span class="idea" data-nb-ref-number="26" id="idea26" data-nb-words="3" data-nb-chars="19"><em>ALOYS SKOUMAL, <em>1976</em></em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./odysseus_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>